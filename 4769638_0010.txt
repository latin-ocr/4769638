Qui dura nostris sceptra Poloniae
Excussit agris armaque Scandiae,
Pacisque vindex iussit artes

Flore novo veteres renasci.

Saecli sequentis principium nigra
Velat gementis nube caput scholae,
Nam nocte Magni Friderici
Stella micans premitur suprema.

At laetiores luce sacra pio
Plausu nepotes suspicimus diem,
Qui splendido saecli futuri

Tempora vaticinatur ortu.

Feliciores nam genitoribus

Victrice iunxit Teutonicae manu
Nunc Imperator GVILIELMVS
Nos patriae Pius atque Felix.

Talis schola haec non immemor auspiciS‚
Regis benigna freta manu ducis
Mores iuventuti usque mites
Inseret ingenuas et artes.

Nec non Supremi sit memor haec domm,
Qui corda flectit numine principum,
Ductore quo primordium omne,
Exitus auspice quo petendus.

Tellure fessos qui revocas· senes,
Prolemque semper qui vegetam refers,
Nostrae benignus Tu palaestrae
Tempore sis moderator omni.

&deff

*A

ᾪ--ᾞ-

