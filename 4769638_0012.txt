———————

f——Q

Quid simile recentium historicorum? qui cum id sibi maxime proponant, ut Ι
explorent et perscrutentur, quibus artibus civitates gubernentur et in officio retinean-
tur, quibus studiis ac voluntatibus cum universae gentes tum singulae factiones aut
ad amicitiam aut ad odium impellantur, quibus naturae humanae necessitatibus populi
modo efflorescant modo ad interittun rapiantur, quibus denique causis absconditis et
conspectum vulgi fugientibus omnis haec vita moveatur et ducatur —— ii igitur, cum
in quaestionibus difficillimis et natura involutis operam consumant, scribendi elegentiam,
si non despiciunt, at certe multo quam veteres adhibent minorem. itaque et rerum
ipsarum difficultate et orationis genere fieri solet, ut eorum libri non multitudini
mediocriter doctorum, sed hominibus severitate studiorum adsuetis probentur nec
imperitorum, sed eruditorum manibus teneantur.. —

Sed recentes scriptores, cur orationes in narratione inligare noluerint, ipsa ope-
rum natura patet, veteres, cur id ipsum quam maxime facere studuerint, minus est
in aperto. atque id quidem vel parum diligentur rem intuentibus apparet, non animi
causa nec ut multitudini indoctae puerilem aliquam pararent delectationem veteres illos
in orationibus historiae infigendis tantum collocavisse laboris: maius aliquid fuit et
excelsius humanaque sapientia dignius, quod eos in hanc viam historiae conscribendae
impulit. etenim cum vitam, quae tum fuit, publicam depingere vellent et accuratam
eius exprimere imaginem, facere non poterant, quin ea instituta, quibus tum res-
publicae pro fundamentis utebantur, contiones, iudicia, senatum, ante oculos legen-
tibus proponerent nec quicquam ex vera eorum forma omitterent. quid? senatus
Romani maiestatem, qua ratione melius repraesentabis, quam cum singulos patres
sententias dicentes induces? aut contiones Quiritium, quomodo clarius significabis,
quam cum forum Romanmn tribunorum vocibus personari facies? quid? quod reful-
gentes hastarum spiculis acies nostris oculis spectare videmur, cum imperatorum pug-

⁴nam committentium ingentia verba audimus? «- nec solum ut rerum accuratam

referrent imaginem veteres orationes operibus inseruerunt, verum etiam ut homines
ipsos, quales fuerint, quae secuti sint consilia studiaque, quibus virtutibus ad fasti-
gium gloriae evecti, quibus vitiis ad exitium sint adducti, posteritatis memoriae
mandarent. Periclem quidem, florentissimam rem publicam ingenii virtutibus ad omnia
praeclara facinora artesque ingenuas impellentem, utrum narratione vel disputatione
quamvis ingeniosa an oratione Olympii Iovis maiestatem referente dilucidius effingi
putamus? quid? Catilinam, orbem terrarum ferro et incendiis vastare cupientem,
quis, qualis fuerit, melius intelleget, quam qui ipsius verba simulationis ac vesaniae
plena audiverit? ’

Atque illud studium orationum inligandarum, ut elegantia et doctrina recens,
ita re ipsa pervetus. nam vel antiquissimis temporibus, qui res populorum regumque
conscripserunt, sive poetica arte et versu heroo decoratas sive fuso et tranquillo
scribendi genere enarratas, hanc rationem secuti sunt. *itaque nec Homerus, omnis
ille doctrinae parens, contionantes viros fortes et orationes incomptas modo nec arte
perpolitaS, modo ornatas et graves habentes inducere dubitabat, nec Herodotus, a quo
omnis historiae conscribendae ars dicitur profecta, immortalem gloriam Graecorum de
libertate decertantium satis sibi videbatur illustrasse, nisi verba facientes ad populiun

