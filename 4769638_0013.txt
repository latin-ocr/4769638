t
-——-—

aut colloquentes aut consultantes duces introduxisset. qua illi ratione cum alia tum
id sunt assecuti, ut historicorum arti liberiorem et expeditiorem aperirent campum.
hunc primus ingressus Thucydides, omnis ille artis historicae unicum exemplar,
historiam ad eam adduxit perfectionem, ut‘ nec narrationis nec orationis genere
ornatius quicquam possit cogitari. nam cum omnes ante eum scriptores verba
et orationes principum ita retulissent, ut nihil nec demerent nec adderent, sed sincera
fide, quae scripta invenerant aut ab aliis acceperant, in libros reciperent, ille primus
artem addidit rhetoricam eaque ratione composuit orationes, ut vel a doctissimis
eloquentiae magistris nihil in iis elegantiae possit desiderari, nec ea solum, quae dicta
esse constabat, viros summos fecit dicentes, sed vel ea, quae apte ab iis dici potuisse
sibi persuaserat, tanquam fide historiae essent comprobata, in scripta retulit. quod
cum inter omnes constet ac ne apud Graecos quidem quisquam eorum, qui post fue-
runt, Thucydidis virtutes aequaverit, illos iam omittamus, Romani, quomodo in eadem
arte versati sint, contemplemur.

Atqui hi quidem, cum gerere quam scribere res mallent, ut ad ceteras artes, ita
ad historiam sero accesserunt. verum ne tum quidem, cum homines nonnulli nobiles
conscribendis maiorum rebus operam darent, quamvis ingens turba Graecorum pro
magistris et exemplis esse posset, laete effloruit historia vel ornatum aliquem aut
copiam sermonis est assecuta; immo per longum tempus adeo iacuit illa disciplina,
ut Ciceroni quidem omnes historici latini ieiuno et exili dicendi genere premi vide-
rentur. quamquam non defuerunt, qui operibus orationum multitudine decorem
addere studerent. velut Catonem, ne quae in rebus civilibus esset secutus, in obli·
vionem venirent, orationes a se pronuntiatas in originum libros recepisse, quis nescit?

verum duabus ille maxime differt rebus ab iis, qui apud Graecos eandem rationem ’

sunt secuti, nam et ipsius orationes fere solas recepit, quasi vero nemo alius dignus
esset, cuius verba posteritati traderentur, nec satis magnam in verbis eligendis et
componendis collocavisse videtur curam, quin etiam inusitatas et a communi doc-torum
usu abhorrentes voces consilio elegisse putandus est. itaque is profecto indignus,
qui novae apud Romanos artis haberetur auctor et princeps, nec qui eum secuti sunt,
annalium scriptoreS, quamvis nonnulli, ut L. Coelius, propter artis studium non me-
diocriter laudandi videantur, idonei qui torpentem etiamtum et invalidam eloquentiam

latinam excitarent et novum scribendi genus introducerent.
Ex hac turba res Romanas adsidue magis quam laudabiliter componentium et

gloriam populi potius quam veritatem sectantium ducis egregii instar enituit C. Sallustius
Crispus. is cum Graecorum et philosophiae et rhetoricae „ultra fere quam decebat
senatorem et Romanum“ dedisset operam, qua erat ingenii facultate, Thucydidem
secutus, uno, ut aiunt, ictu rem transegit opinione difficiliorem artemque, quae antea
fuerat nulla, cum populo Romano tum omni humanitati quasi gratificatus est et
largitus. quamquam is in orationibus componendis ea maxime re est adjutus, quod
omnes, quos loquentes introduxit, si non ipse audivit, at certe, quomodo verba fecis-
sent, aut ab aliis accepit, aut quae illi dixerant, perscripta inspicere potuit, ut, etiamsi
verba suo ingenio videatur finxisse, non falsam aliquam et temere excogitatam ora-
tionum ante habitarum speciem, sed imaginem simillimam posset referre.

——-.———-.-———-——--—-——-

-—-—.—.-.--———-—-——--

 

